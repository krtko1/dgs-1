Ahoj!

Sme študenti Fakulty matematiky, fyziky a~informatiky Univerzity Komenského v~Bratislave. Prinášame Ti
výnimočnú súťaž venovanú žiakom základných škôl, ktorých zaujíma svet okolo nás, takže veríme, že si jedným
z~nich.

Úlohy, ktoré práve držíš v~rukách, od Teba nevyžadujú znalosti vzorcov alebo poučiek, ale tvorivý prístup a
chuť zamyslieť sa nad zaujímavým problémom. Často bude úlohou zistiť, ako fungujú veci a~zariadenia okolo
nás, vyrobiť a~vyskúšať fyzikálny experiment alebo podumať, prečo sa veci okolo nás dejú tak, ako sa dejú.
Takže ak aj nevynikáš znalosťami z~fyziky, ale zaujíma Ťa svet okolo Teba a~nebojíš sa roztočiť svoje mozgové
závity, nečakaj s~riešením už ani sekundu... A~ako vlastne súťažiť?

Celé to prebieha korešpondenčnou formou. Riešenia týchto úloh (to znamená celý postup riešenia a~vysvetlenie,
nie len výsledok) nám odovzdaj elektronicky na \URL{https://ufo.fks.sk/odovzdavanie/} do stanoveného termínu.
My Tvoje riešenia obodujeme, opravíme, pošleme späť, a~vzorové riešenia zverejníme na našich stránkach.
Takto prebehnú do decembra tri kolá súťaže, na základe ktorých súťaž vyhodnotíme.

Tých úplne najlepších odmeníme hodnotnými cenami a~všetkých úspešných riešiteľov pozveme na sústredenie.
Je to týždňová akcia, ktorá sa uskutoční v~niektorej zo slovenských škôl v~prírode.
Popri prednáškach a~seminároch venovaných fyzike na nej zažiješ skvelú zábavu, akčné hry, večery pri gitare,
nechýbajú ani divadlá, noví kamaráti a~zaujímavé zážitky. Hlavne však spoznáš skvelých ľudí!
Ak aj fyzika nebola vždy Tvojou obľúbenou disciplínou, zistíš, že fyzici sú super.

Všetky informácie o~UFO, debatu a~fotky zo sústrediek nájdeš na \URL{http://ufo.fks.sk/}, resp. \URL{http://www.fks.sk/}.

\hfill\textit{Veľa zdaru Ti prajú Tvoji vedúci!}
